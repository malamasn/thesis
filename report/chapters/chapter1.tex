\chapter{Εισαγωγή}
\label{chapter:intro}

Ο όρος \emph{Ρομποτική} αναφέρεται στον κλάδο της επιστήμης που μελετά τις μηχανές εκείνες που μπορούν να αντικαταστήσουν τον άνθρωπο στην εκτέλεση μιας εργασίας, η οποία συνδυάζει τη φυσική δραστηριότητα με τη διαδικασία λήψης αποφάσεων. 
Οι μηχανές αυτές ονομάζονται ρομπότ και ένας ορισμός τους είναι ο επόμενος.
\begin{displayquote} Ρομπότ είναι ένας πράκτορας εφοδιασμένος με ένα πλήθος αισθητήρων και τελεστών, για να ερμηνεύει το περιβάλλον του και να κινείται μέσα σε αυτό, ενώ μπορεί να προγραμματιστεί για να παρουσιάσει νοημοσύνη. 
\end{displayquote}
Η ρομποτική, λοιπόν, έχει ώς στόχο τον προγραμματισμό αυτό των μηχανών προκειμένου να παρουσιάσουν αυτόνομα νοημοσύνη και να εκτελέσουν κάποια διεργασία χωρίς την ανθρώπινη εποπτεία.

Οι πρώτες προσπάθειες του ανθρώπου να κατασκευάσουν αυτόνομες μηχανές παρατηρούνται στην αρχαία Ελλάδα με πιο γνωστή την κατασκευή του μηχανισμού των Αντικυθήρων. Η ρομποτική, στη μορφή που έχει σήμερα, άρχισε να αναπτύσσεται στα μέσα του 20ού αιώνα με στόχο την αυτοματοποίηση της παραγωγικής διαδικασίας στις βιομηχανίες μαζικής παραγωγής. Όμως, δεν περιορίζεται πια μόνο σ' αυτόν τον τομέα. Πετυχημένα ρομποτικά συστήματα συναντά κανείς στην ιατρική, στις αγροτικές καλλιέργιες, στην εξερεύνηση του διαστήματος, στην διάσωση ανθρώπων από καταστροφές. Μάλιστα, γίνονται καθημερινά προσπάθειες χρήσης ρομποτικών συστημάτων σε όλο και περισσότερες και πιο πολύπλοκες διεργασίες σε μια προσπάθεια βελτίωσης της αποτελεσματικότητας τους. 

Η καθολική χρήση της ρομποτικής εγείρει ορισμένα θέματα ηθικής. Ο Isaac Asimov διατύπωσε το 1942 τους τρεις νόμους της Ρομποτικής \cite{mccauley2007} οι οποίοι έθεσαν για πρώτη φορά ένα ηθικό πλαίσιο χρήσης της και βρίσκονται μέχρι και σήμερα σε συνεχή μελέτη και αναθεώρηση. Οι νόμοι είναι οι εξής:
\begin{displayquote}
    \begin{itemize}
        \item{Ένα ρομπότ δεν πρέπει να βλάπτει ένα ανθρώπινο ον, ή να επιτρέψει σε ένα ανθρώπινο ον να τραυματιστεί μέσω αδράνειάς του.}
        \item{Ένα ρομπότ πρέπει να υπακούει σε εντολές που του δίνονται απο ανθρώπινα όντα, εκτός αν αυτές οι εντολές παραβαίνουν τον πρώτο νόμο.}
        \item{Ένα ρομπότ πρέπει να προστατεύεται, εκτός απο τις περιπτώσεις που παραβιάζεται ο πρώτος ή ο δεύτερος νόμος.}
    \end{itemize}
\end{displayquote}


\input{./chapters/chapter1_intro/section1_description.tex}
\input{./chapters/chapter1_intro/section2_contribution.tex}
\input{./chapters/chapter1_intro/section3_layout.tex}
